---
title: 'Добре дошли!'
description: 'Lorem ipsum dolor sit amet'
---


# ПРЕДСТАВЯНЕ НА УНИВЕРСИТЕТА

ТУ-София е първият и най-големият, подпомогнал създаването на повечето от висшите технически училища у нас, с най-високата акредитационна оценка от всички ВУ в България, който задава образователните стандарти и въвежда националните приоритети за развитие на образованието и науката.

Университетът ни е водещ в областта на информационните и комуникационни технологии, електрониката, нанотехнологиите, виртуалното инженерство, енергийната ефективност, възобновяемите енергийни източници, инженерната екология и инженерния дизайн, в използването на най-добрите практики, като философия и основополагащ принцип в инженерната дейност. По тази причина логично е дългогодишното ни партньорство в обучението и научните изследвания с всички водещи високотехнологични фирми у нас. Ежегодно над 70 български и международни компании и организации участват в Дните на кариерата. Те търсят точно при нас специализанти, практиканти или изградени специалисти за своята развойна дейност и производство. За целта предлагат голям избор от програми за насърчаване на млади таланти, специализирани курсове, предлагат стипендии и награди. Абсолвентите на ТУ са с добра заплата и успешна кариера. Не е случаен и фактът, че повече от десетилетие, ръководителите на всички работодателски организации в страната са възпитаници на Университета.

## Университетът разполага с:

- Най-модерната академична инфраструктура, наситена с информационна свързаност и достъпност,
- Най-големия съвременен Библиотечно-информационен комплекс на Балканите,
- Международен университетски център за гости - единствен в страната,
- Спортен комплекс със закрит плувен басейн с олимпийски размери, тенис кортове и зали за спорт,
- Почивни бази на море и планина,
- Общежитие за всеки студент.

Ако искаш да бъдеш сред обществото на най-добрите и доказалите се професионалисти, да бъдеш в авангарда и да проправяш технологичното интелигентно и устойчиво бъдеще – не е трудно!
