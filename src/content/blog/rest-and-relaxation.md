---
title: 'Бит и отдих'
thumbnail: '/assets/04.jpg'
description: 'Lorem ipsum dolor sit amet'
date: '24 Септември'
order: 4
---

## Студентски общежития

Важно е да знаете както своите задължения, така и своите студентски права, разписани в „Правилника за устройството и дейността на Техническия университет – София“, качен на сайта на университета. Съгласно Чл. 89.
(1) **Всеки студент има право да ползва студентски общежития и столове, медицинско обслужване, намаление при пътуване по градския, междуградския и международния транспорт, както и цялата база на ТУ – София.**

ТУ – София разполага с 10 блока студентски общежития с леглова база от над 5800 места. Базата е на разположение на студентите и докторантите в редовна форма на обучение, чиито семейства не притежават
собствено жилище на територията на Столична община. Част от общежитията са в непосредствена близост до учебните корпуси на ТУ – София, а останалите се намират в Студентски град, като две от тях са предназначени за семейни студенти.

## Студентски столове

На разположение на студентите са два студентски стола за хранене, които се посещават от средно 1000 души на ден. Единият стол се намира в Ректората на Университета (блок 1), а другият – в бл. 59, вх. „В“ и
предлагат богато разнообразие от вкусни месни и вегетариански ястия. Работното им време е от понеделник до петък от 11:30 ч. до 20:00 ч.

## Почивни бази

На разположение на студентите са три почивни бази, собственост на университета, където може да се извършва активен отдих и да се практикуват туризъм, водни и планински спортове. <br/>
**База Равадиново**: разполага с 18 едностайни и двустайни бунгала. Намира се на 5 км от гр. Созопол и предлага добри условия за почивка и спорт, включително сърф, по красивите плажове на Южното Черноморие.<br/>
**База Созопол**: състои се от масивна сграда с два корпуса, с капацитет 120 места, 3 зали за конференции с около 90 места, кафе-бар с външна тераса и стол-ресторант на брега на морето, с живописен изглед към очарователния стар град.
Базата е седалище на университетския Яхтклуб. <br/>
База Семково: представлява масивна сграда с капацитет 100 места, разположена сред красива природа в Южна Рила. Предлага добри условия за ски и сноуборд на близко разположени писти, подходящи за напреднали и начинаещи.
През летния сезон е отличен изходен пункт за алпийски преходи и разходки в планината. [За повече информация посетете този адрес](https://usob.tu-sofia.bg)
![](/assets/83.png)
