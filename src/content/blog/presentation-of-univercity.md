---
title: 'Представяне на Университета'
thumbnail: '/assets/02.jpg'
description: 'Техническият университет в София е най-голямото държавно техническо висше училище в България, с 17 факултета и 3 департамента в няколко града, и има история, датираща от 1941 г.'
order: 2
---

**ТУ–София е първият и най-големият**, подпомогнал създаването на повечето от висшите технически училища у нас.Университетът традиционно е с много
висока акредитационна оценка, задава образователните стандарти и въвежда националните приоритети за развитие на образованието и науката.

**Университетът ни е водещ в областта** на информационните и комуникационни технологии, електрониката, нанотехнологиите, виртуалното, инженерство,
енергийната ефективност, възобновяемите енергийни източници, инженерната екология, а също и в прилагането на най-добрите практики и принципи
в инженерното образование и дейности. Това са важни предпоставки за дългогодишните ни партньорства в обучението и научните изследвания с всички
водещи високотехнологични фирми у нас.

![](/assets/11.png)

Ежегодно над 70 български и международни компании и организации участват в **Дни на кариерата**. Работодателите търсят точно при нас специализанти,
практиканти или изградени специалисти за своята развойна дейност и производство. Те предлагат голям избор от програми за насърчаване на млади таланти,
специализирани курсове, стипендии и награди. Завършилите ТУ получават добра заплата и успешна кариера. Неслучайно през последното десетилетие
ръководителите на всички работодателски организации в страната са възпитаници на ТУ – София.

Благодарение на многобройните спечелени научноизследователски и образователни проекти университетът разполага с оборудване за обучение и
изследвания на световно ниво: Високопроизводителни компютърни системи и мощни изчислителни сървъри; Лаборатория по виртуална реалност, Лаборатория по
бързо 3D прототипиране, Лаборатория за иновативни идеи, ателиета и халета, където се разработват прототипи на продукти и услуги, които впоследствие могат
да бъдат тествани и пускани на пазара; Център за енергийни анализи, Център за изследване на микроклимат, енергия и околна среда, Център за върхови научни постижения,
развитие и трансфер на технологии, най-съвременния Център по роботика и автоматика в България и много други.

**Университетът разполага с**:

- Най-модерната академична инфраструктура, наситена с **информационна** свързаност и достъпност;
- Най-големия съвременен **Библиотечно-информационен комплекс** на Балканите;
- **Международен университетски център за гости** - единствен в страната;
- **Спортен комплекс със закрит плувен басейн** с олимпийски размери, тенис кортове и зали за спорт;
- **Почивни бази** на море и планина;
- **Общежитие за всеки студент**.

Ако искаш да бъдеш сред обществото на най-добрите и
доказалите се професионалисти, да бъдеш в авангарда и да
проправяш технологичното интелигентно и устойчиво бъ-
деще – **тук си на правилното място!**
